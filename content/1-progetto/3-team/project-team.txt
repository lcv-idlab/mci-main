Title: team

----

Text: 

----

People: 

- 
  name: Mariangela
  surname: Agliati Ruggia
  affiliation: >
    Pinacoteca cantonale Giovanni Züst di
    Rancate
  biography: >
    Nata a Lugano, si laurea in Storia
    dell’arte nel 1985 all’Università
    degli studi di Perugia con una tesi sul
    pittore ticinese Ernesto Fontana
    (1837-1918). Rientrata in Ticino, è
    incaricata di inventariare le opere
    d’arte dello Stato del Canton Ticino
    e, con un gruppo di studiosi, quelle
    della Città di Lugano. Nel 1990 viene
    chiamata a dirigere la Pinacoteca
    cantonale Giovanni Züst di Rancate,
    dando negli anni successivi
    un’impronta decisiva alla
    valorizzazione della collezione. Avvia
    inoltre un programma espositivo con una
    connotazione ben precisa, che prevede
    rassegne dedicate ad artisti ticinesi e
    dell’area insubrica dal XV secolo al
    XIX secolo. Ha curato numerose
    pubblicazioni dedicate ad artisti
    ticinesi e lombardi del XIX secolo.
  image: mariangela_agliati.jpg
  colophon: collaborazione
- 
  name: Michele
  surname: Amadò
  affiliation: SUPSI (DACD-LCV)
  biography: >
    Dopo aver studiato pittura
    all’Accademia di Belle Arti Lorenzo da
    Viterbo, si è laureato in Filosofia
    all’Università degli Studi di Perugia
    e ha conseguito il dottorato di ricerca
    in Filosofia presso l’Università
    degli studi di Roma Tor Vergata, con una
    tesi sul linguaggio di/per Heidegger.
    All’Università della Svizzera
    italiana si è occupato di tecniche
    espressive, semiotica, retorica e
    traduzione semiotica ed è attualmente
    docente di Comunicazione visiva. Alla
    SUPSI è professore di estetica e
    comunicazione e responsabile di moduli
    didattici presso i corsi di laurea in
    Comunicazione visiva e Architettura
    d’interni, dove si è occupato anche
    di un modulo di progettazione sul tema
    “Mobili per ciechi”. Ha una cospicua
    esperienza di ricerca, tra cui si
    ricorda il progetto “Immagini per
    apprendere”, con Bruno Monguzzi. Ha
    collaborato con il Museo d’Arte
    Moderna della Città di Lugano, è
    membro del Comitato scientifico del
    Museo delle Culture di Lugano, ha
    pubblicato decine di saggi su contenuti
    filosofici, artistici, semiotici,
    retorici.
  image: michele_amado.jpg
  colophon: collaborazione
- 
  name: Massimo
  surname: Botta
  affiliation: SUPSI (DACD-LCV)
  biography: >
    Laurea in architettura e PhD in
    Industrial Design e Comunicazione
    Multimediale presso il Politecnico di
    Milano, ha lavorato presso il Centro
    Ricerche di Domus Academy e presso
    Philips Design come Senior Design
    Consultant, sviluppando ricerche
    sull’integrazione fra lo sviluppo
    tecnologico e la progettazione di nuovi
    prodotti, servizi e sistemi. Si occupa
    di ricerca teorica e applicata nei campi
    del design dell’interazione, delle
    interfacce grafiche utente e dei sistemi
    di visualizzazione dell’informazione.
    Presso la SUPSI è responsabile del
    Master of Advanced Studies in
    Interaction design e dell’Interaction
    design lab. È autore dei libri Multiple
    ways to design research. Research cases
    that reshape the design discipline
    (2009), Design dell’informazione.
    Tassonomie per la progettazione di
    sistemi grafici auto-nomatici (2006) e
    L’ambiente dell’apprendimento. Web
    design e processi cognitivi (2006).
  image: massimo_botta.jpg
  colophon: collaborazione
- 
  name: Alessandra
  surname: Brambilla
  affiliation: >
    Pinacoteca cantonale Giovanni Züst di
    Rancate
  biography: >
    Laureata in Lettere all’Università
    degli Studi di Milano con una tesi in
    Storia dell’arte (“Rinascimento di
    frontiera”), lavora dal 2007 presso la
    Pinacoteca Züst di Rancate, dove
    ricopre il ruolo di collaboratrice
    scientifica. Si occupa del coordinamento
    scientifico e organizzativo delle mostre
    e affianca la direttrice nelle varie
    attività di gestione del museo. Ha
    pubblicato articoli su riviste
    specializzate e schede di catalogo. Fa
    inoltre parte del gruppo operativo del
    progetto cantonale “Sàmara. Il
    patrimonio culturale digitale della
    Svizzera italiana”.
  image: alessandra_brambilla.jpg
  colophon: collaborazione
- 
  name: Jean-Pierre
  surname: Candeloro
  affiliation: SUPSI (DACD-LCV)
  biography: >
    Dopo gli studi in comunicazione di massa
    e nuovi media, ha conseguito un
    dottorato di ricerca in Scienze della
    comunicazione presso l’Università
    della Svizzera italiana con una tesi
    sull’evoluzione del mezzo e dei
    prodotti cinematografici rispetto alle
    tecnologie emergenti. Post-doc presso
    l’Istituto media e giornalismo
    dell’USI, ha collaborato con il
    Dipartimento di storia e tutela dei beni
    culturali dell’Università degli Studi
    di Udine e la Scuola di documentario,
    televisione e nuovi media ZeLIG di
    Bolzano. Ha condotto e partecipato a
    progetti di ricerca finanziati dal Fondo
    nazionale svizzero, Unione europea, RAI,
    SRG SSR Idée Suisse, Autorità
    cantonali e comunali. È attivo in seno
    alla SUPSI in qualità di responsabile
    del Laboratorio cultura visiva (DACD).
  image: empty.jpg
  colophon: coordinamento
- 
  name: Serena
  surname: Cangiano
  affiliation: SUPSI (DACD-LCV)
  biography: 'Ricercatrice presso il Laboratorio cultura visiva SUPSI, docente e coordinatrice del master in interaction design. Dopo il dottorato presso l’Università Iuav di Venezia, Serena si occupa di open source, innovazione e format educativi su design e prototipazione (maind.supsi.ch, fablab.supsi.ch). Dal 2009 progetta e coordina workshop di programmazione, elettronica, digital fabrication, open design e data visualization. Dal 2013 coordina e segue lo sviluppo del progetto Re-programmed art: an open manifesto (reprogrammed-art.cc) e progetti di ricerca sulla comunicazione museale e le tecnologie interattive. Dal 2015 partecipa al progetto europeo DSI4EU Digital Social Innovation for Europe (digitalsocial.eu).'
  image: serena_cangiano.jpg
  colophon: collaborazione
- 
  name: Nicoletta
  surname: Ossanna Cavadini
  affiliation: m.a.x. museo di Chiasso
  biography: >
    Direttrice del m.a.x.museo dal 2010.
    Laureata all’Università di Venezia ha
    conseguito il dottorato di ricerca in
    storia dell’architettura e storia
    dell’arte presso il Politecnico
    Federale di Zurigo con il direttore del
    gta Werner Oechslin, e il postdottorato
    presso la University of California di
    Los Angeles, sostenuto dal Fondo
    Nazionale Svizzero per la Ricerca
    Scientifica. Già oberassistentin in
    storia dell’architettura e storia
    dell’arte presso l’Accademia di
    architettura di Mendrisio
    dell’Università della Svizzera
    italiana, dal 2004 al 2012 è stata
    Professore a contratto presso
    l’Università Cattolica di Milano e
    presso l’Università degli Studi
    dell’Insubria, sede di Como.
    Attualmente tiene lezioni di dottorato
    per l’Università dell’Insubria,
    sede di Varese, e partecipa a un
    programma di ricerca del FNS sui libri
    d’artista. Nel corso di questi anni ha
    svolto ricerche riguardanti
    l’architettura, l’arte e la grafica
    pubblicando molteplici saggi e libri
    sull’argomento e partecipando a
    convegni internazionali.
  image: nicoletta_ossanna_cavadini.jpg
  colophon: collaborazione
- 
  name: Ester
  surname: Giner Cordero
  affiliation: SUPSI (DACD)
  biography: 'Dottorato all’Università Politecnica di Valencia (UPV) in Conservazione e restauro del patrimonio storico artistico con la tesi “Restauratori in Canton Ticino fra Ottocento e Novecento”. Laureata in Belle Arti alla Facoltà di San Carlos (UPV, Valencia). Alla SUPSI insegna dal 2006 “Pratica di tecniche artistiche”, “Storia e conservazione dei materiali cartacei” e “Gestione delle collezioni” per il corso di laurea in Conservazione, per cui coordina anche gli stage curriculari degli studenti; è inoltre docente di “Disegno di osservazione” per il corso di Architettura d’interni e di “Tecniche di rilievo analogiche” per il corso di Architettura. Dal 2015 è parte del gruppo spagnolo di lavoro sulla conservazione dell’arte urbana del IIC (International Institute for Conservation of Historic and Artistic Works), e referente scientifico per la rivista digitale: MURAL Street Art Conservation.'
  image: ester_giner.jpg
  colophon: collaborazione
- 
  name: Vanessa
  surname: De Luca
  affiliation: SUPSI (DACD-LCV)
  biography: >
    Ricercatrice e designer presso il
    Laboratorio cultura visiva della SUPSI,
    si occupa di progetti nel settore del
    design dell’interazione. Ha conseguito
    il dottorato al Politecnico di Milano in
    Disegno Industriale e Comunicazione
    Multimediale con una tesi sul game
    design, dopo aver lavorato a Milano
    nell’ambito del media advertising e
    web design. Ha lavorato inoltre presso
    la Triennale di Milano sulla proposta di
    ricerca Sistema Design Italia nato nel
    2007 sulla messa in rete dei musei e
    distretti industriali italiani, nel 2015
    sulla valorizzazione del Paesaggio
    Culturale Alpino attraverso dati su
    Wikipedia con il coinvolgimento di enti
    pubblici e museali in Italia e in
    Svizzera e dal 2010 con il Museo
    Cantonale di Storia Naturale di Lugano
    su installazioni interattive e strategie
    di sviluppo territoriale.
  image: empty.jpg
  colophon: collaborazione
- 
  name: Andrea
  surname: Delucchi
  affiliation: SUPSI (DACD-LCV)
  biography: >
    Dopo aver conseguito il diploma federale
    di grafico presso il CSIA di Lugano, ha
    lavorato presso lo Studio Woodtli
    Design+Communication AG a Zurigo,
    partecipando a numerosi progetti di
    allestimento e valorizzazione di
    collezioni di musei nazionali e
    internazionali. Dal 1995 fino al 2012 ha
    lavorato in Ticino, curando esposizioni
    per diversi musei e enti (Museo
    cantonale di storia naturale, Servizio
    beni culturali a Casorella, Archivio di
    Stato, Ufficio di dialettologia e
    etnografia, Museo etnografico della
    Valle di Muggio ecc.) e collaborando
    all’organizzazione di eventi. Dal 2013
    lavora in qualità di Art Director
    presso il Laboratorio cultura visiva e
    il Servizio comunicazione istituzionale
    della SUPSI.
  image: empty.jpg
  colophon: collaborazione
- 
  name: Heidrun
  surname: Demo
  affiliation: SUPSI (DFA)
  biography: 'Formatrice al Dipartimento Formazione Apprendimento della SUPSI e ricercatrice alla Facoltà di Scienze della Formazione della Libera Università di Bolzano. Il suo ambito di ricerca ruota intorno ai temi della didattica e della pedagogia speciale: sull’autovalutazione e automiglioramento delle scuole in senso inclusivo, sulle metodologie didattiche per la realizzazione dell’inclusione e sulla comparazione internazionale dei diversi sistemi scolastici rispetto all’educazione di alunni con disabilità. Recentemente ha pubblicato: Didattica aperta e inclusione (2016), Didattica delle Differenze (a cura di, 2015) e con Edith Brugger-Paggi, Franziska Garber, Dario Ianes e Vanessa Macchia L’Index per l’inclusione nella pratica (2013).'
  image: empty.jpg
  colophon: collaborazione
- 
  name: Giulia
  surname: Donnarumma
  affiliation: SUPSI (DACD-LCV)
  biography: >
    Dopo aver ottenuto il diploma di
    disegnatrice di arredamenti presso il
    CSIA di Lugano, ha studiato
    Comunicazione visiva alla SUPSI. I suoi
    studi si sono indirizzati verso svariati
    ambiti spaziando dalla progettazione
    d’interni agli allestimenti, dalla
    grafica tradizionale alla tipografia,
    dalla prestampa all’illustrazione,
    dalla fotografia al video. Nel 2006 è
    stata coinvolta in molteplici attività
    progettuali, tecniche e organizzative
    collaborando alla produzione grafica del
    Laboratorio cultura visiva della SUPSI.
    Ha collaborato con diverse realtà
    locali tra cui il Dicastero Giovani ed
    Eventi di Lugano e la Radiotelevisione
    svizzera. Attualmente è attiva in seno
    alla SUPSI in qualità di coordinatrice
    dell’area servizi e designer grafica
    del Laboratorio cultura visiva.
    Parallelamente porta avanti come
    freelancer uno studio di comunicazione
    visiva.
  image: giulia_donnarumma.jpg
  colophon: collaborazione
- 
  name: Valeria
  surname: Donnarumma
  affiliation: SUPSI (DACD-LCV)
  biography: >
    Dopo gli studi in storia dell’arte
    presso le Università di Losanna e
    Parigi, ha ottenuto il Master in
    Museologia presso l’Università di
    Neuchâtel. Si è specializzata in
    mediazione culturale sviluppando il
    progetto di laurea sul tema
    dell’accessibilità dei Musei d’arte
    per le persone con disabilità visive.
    Collabora in seguito con la Città di
    Lugano organizzando eventi culturali; in
    particolare coordina il progetto Arte
    Urbana Lugano tra il 2010 e il 2012. Da
    gennaio 2012 a dicembre 2015, fonda e
    dirige a Lugano la galleria d’arte ego
    gallery. Oltre all’attività di
    curatrice e di organizzatrice di eventi,
    dal 2014 è attiva in seno alla SUPSI in
    qualità di ricercatrice per il
    Laboratorio cultura visiva (DACD) dove
    svolge anche l’attività di docente
    per i corsi di laurea in Comunicazione
    visiva e Architettura d’interni.
  image: valeria_donnarumma.jpg
  colophon: coordinamento
- 
  name: Mara
  surname: Folini Ceccarelli
  affiliation: >
    Museo Comunale d’Arte Moderna e Museo
    Castello San Materno di Ascona
  biography: 'Laureata in storia dell’arte contemporanea all’Università “La Sapienza” di Roma, ha maturato un’esperienza decennale come registrar e curatrice indipendente per la Sovraintendenza ai Beni Culturali del Comune di Roma e, parallelamente, per il Museo Comunale d’Arte Moderna di Ascona, senza smettere la ricerca scientifica nell’ambito delle Avanguardie storiche: è riconosciuta in particolare come specialista della russa Marianne Werefkin. Dal 2006 al 2007 è assistente del direttore dell’Istituto Svizzero di Roma. Dal 2008 dirige il Museo Comunale d’Arte Moderna di Ascona, con l’intento di valorizzare il patrimonio storico e culturale degli artisti, soprattutto nordeuropei, che nella prima metà del Novecento furono attratti o cercarono rifugio nella comunità del Monte Verità e, dal 2014, anche del nuovo Museo Castello San Materno - fondazione per la cultura Kurt e Barbara Alten -  con il mandato di conservare, promuovere e studiare le opere tra Otto e Novecento della Collezione d’arte Alten.'
  image: empty.jpg
  colophon: collaborazione
- 
  name: Fabian
  surname: Frei
  affiliation: SUPSI (DACD-LCV)
  biography: >
    Dopo aver frequentato la Scuola di
    Economia di San Gallo e un corso
    preliminare di design, ha proseguito i
    suoi studi all’istituto HyperWerk di
    Basilea, conclusisi con l’ottenimento
    di un bachelor in Design
    Postindustriale. Ha continuato a vivere
    a Basilea, lavorando come progettista
    alla Open Interactive GmbH, per poi
    associarsi al Laboratorio di Cultura
    Visiva nel ruolo di collaboratore
    scientifico.
  image: fabian_frei.jpg
  colophon: collaborazione
- 
  name: Giancarlo
  surname: Gianocca
  affiliation: SUPSI (DACD-LCV)
  biography: 'Nel 2004 consegue il Bachelor in Comunicazione visiva presso la SUPSI. Dopo gli studi lavora per gli studi Sputnik di Lucerna e Lucasdesign di Giubiasco, collaborando a rilevanti progetti di Corporate design. Dal 2008 collabora con Syndicom e crea l’evento Communico - Giornata del design e della comunicazione visiva. Nello stesso anno inizia il suo percorso professionale presso il Laboratorio cultura visiva progettando la nuova identità visiva della SUPSI. Dal 2013 è docente di grafica, infografica e illustrazione presso il Corso di laurea in Comunicazione visiva della SUPSI. Parallelamente continua la sua attività come freelancer collaborando con enti quali la Radiotelevisione Svizzera e Prohelvetia.'
  image: giancarlo_gianocca.jpg
  colophon: collaborazione
- 
  name: Benedetta
  surname: Giorgi
  affiliation: MASI Lugano
  biography: >
    Laureata in Lettere Classiche presso
    l’Università degli Studi di Pavia con
    una tesi in etruscologia e archeologia
    italica preromana, ha svolto alcuni
    lavori in ambito archeologico
    collaborando con l’Ufficio Beni
    Culturali di Bellinzona. Nel 2002-03 ha
    lavorato per il Museo Vincenzo Vela a
    Ligornetto in qualità di collaboratrice
    scientifica, in occasione della mostra
    “Il ritratto femminile in Ticino.
    1900-1970”. Dal 2000 al 2004 è stata
    assistente del professor Carlo Bertelli
    per l’insegnamento della storia
    dell’arte presso l’Accademia di
    architettura di Mendrisio. Dal 2004 al
    2015 è stata collaboratrice scientifica
    del Museo Cantonale d’Arte con
    mansioni di responsabile dell’ufficio
    stampa per la Svizzera e della
    mediazione culturale. Da settembre 2015
    è responsabile della mediazione
    culturale del Museo d’arte della
    Svizzera italiana e collabora con LAC
    edu, settore di mediazione culturale del
    LAC.
  image: benedetta_giorgi.jpg
  colophon: collaborazione
- 
  name: Sara
  surname: Giulivi
  affiliation: SUPSI (DFA)
  biography: >
    Dottorato di ricerca in linguistica
    italiana presso l’Università di
    Firenze (2008), con una tesi
    nell’ambito dell’acquisizione del
    linguaggio nel bambino. Ha svolto in
    seguito attività di ricerca nello
    stesso ambito presso i Laboratori
    Haskins (Yale University, USA) e
    l’Università di Bologna. Ha poi
    conseguito un Master in Didattica della
    lingua e cultura italiana per stranieri
    presso l’Università Ca’ Foscari di
    Venezia. Dal 2011 è ricercatrice presso
    il Dipartimento formazione e
    apprendimento della SUPSI, dove si
    occupa del rapporto tra apprendimento
    linguistico e dislessia, e di pratiche
    inclusive nella scuola. È inoltre
    docente di lingua italiana presso la
    Franklin University Switzerland. Ha
    inoltre un diploma di formazione
    professionale per attori di prosa
    conseguito presso il CTI di Firenze ed
    ha collaborato al progetto Mus-e Italia,
    finanziato dall’UE volto a favorire
    l’integrazione nella scuola attraverso
    i diversi linguaggi artistici.
  image: sara_giulivi.jpg
  colophon: collaborazione
- 
  name: Carole
  surname: Haensler Huguet
  affiliation: >
    Museo Civico di Villa dei Cedri di
    Bellinzona
  biography: 'Dopo aver ottenuto la licenza in storia dell’arte, archeologia e tedesco presso le Università di Neuchâtel e Losanna nel 1999, ha seguito corsi di formazione continua presso queste Istituzioni e presso l’Istituto svizzero di Pubbliche Relazioni di Losanna. Ha lavorato come registrar, collaboratrice scientifica e project manager mostre, addetta stampa e alle relazioni pubbliche, traduttrice e redattrice indipendente fin dal 2002 per importanti musei e collezioni come la Fondazione Thyssen-Bornemisza di Lugano (oggi Omniarte GmbH, Zurigo e Thyssen-Bornemisza Art Contemporary - TBA21 -, Vienna), il Centro Paul Klee di Berna e il Centro d’arte contemporanea di Ginevra e ha collaborato ad esposizioni in diversi musei svizzeri. È specializzata in arte moderna e contemporanea ed in particolare nell’arte e la letteratura francese dell’Ottocento e nell’arte francese e tedesca del primo Novecento. Nel 2013 è stata nominata dalla Città di Bellinzona conservatrice del Museo Civico di Villa dei Cedri con il compito di conservare e valorizzare il patrimonio artistico del Museo.'
  image: carole_haensler-huguet.jpg
  colophon: collaborazione
- 
  name: Isabella
  surname: Lenzo Massei
  affiliation: LAC Mediazione Culturale
  biography: |
    Laureata in Lettere all’Università di Losanna, ottiene un Master in Servizi Educativi per il Patrimonio Artistico, dei Musei Storici e di Arti Visive all’Università Cattolica del Sacro Cuore di Milano. Ha lavorato presso gli archivi fotografici delle Città di Bologna e Losanna e per la casa d’aste Christie’s International di Ginevra e Lugano. Dal 2003 lavora presso il Dicastero Attività Culturali di Lugano, per il quale ha collaborato alla realizzazione di esposizioni temporanee e alla gestione delle collezioni civiche. Ha collaborato inoltre con il Museo delle Culture nell’ambito della ricerca e dedicandosi all'organizzazione e alla gestione del progetto educativo e delle esposizioni "Dèibambini". Da gennaio 2007 è stata responsabile delle Attività educative del Dicastero Attività Culturali, progettando e coordinando le attività didattiche del Museo delle Culture, del Museo d’Arte e del Museo di Villa Ciani. Da gennaio 2015 è responsabile del Settore di Mediazione culturale del LAC, che propone attività legate alle arti visive, alla musica, al teatro e alla danza.
  image: isabella_lenzo.jpg
  colophon: collaborazione
- 
  name: Lucia
  surname: Leoni
  affiliation: UNITAS
  biography: >
    Classe 1985, in Rivera, ipovedente,
    socia Unitas. Dopo la maturità liceale
    presso il Liceo Diocesano di Breganzona,
    ha ottenuto un Bachelor of Science SUPSI
    in Lavoro sociale nel 2012. Con un paio
    di anni d’esperienze diverse in ambito
    sociale, dal 1. giugno 2014 lavora
    presso il centro diurno Casa Andreina
    della Unitas a Lugano in qualità di
    animatrice-coordinatrice organizzando
    regolarmente gite e visite museali e
    artistiche per gli associati. Collabora
    anche quale cameriera per il servizio
    delle cene al buio organizzate
    nell’ambito del progetto Moscacieca
    della Unitas a Lugano.
  image: lucia_leoni.jpg
  colophon: collaborazione
- 
  name: Marco
  surname: Lurati
  affiliation: SUPSI (DACD-LCV)
  biography: "Elettronico multimediale di formazione, ha proseguito gli studi ottenendo il Bachelor of Science in Microtecnica presso la Berner Fachhochschule di Bienne (BFH-TI). Ha poi lavorato presso Sensoptic SA di Losone come ingegnere di laboratorio nella produzione e controllo della qualità di sensori ottici. Ha continuato con gli studi conseguendo il Master of Advanced Studies in Interaction Design alla SUPSI. Attualmente lavora presso il Laboratorio di Cultura Visiva come collaboratore scientifico, con il ruolo di sviluppatore tecnico di progetti interattivi (digitali e fisici). Segue inoltre gli studenti di master presso l'Atelier Blumer all'Accademia di Architettura di Mendrisio."
  image: marco_lurati.jpg
  colophon: collaborazione
- 
  name: Michele
  surname: Mainardi
  affiliation: SUPSI (DFA)
  biography: >
    Si laurea all’Università di Friburgo
    nel 1982 e ottiene nel 2010 il dottorato
    di ricerca in pedagogia specializzata,
    campo in cui ha realizzato numerosi
    progetti, ricerche e pubblicazioni
    acquisendo riconoscimenti sul piano
    nazionale e internazionale. Dal 1998 è
    professore e ricercatore alla SUPSI.
    Collabora con istituti accademici
    nazionali e internazionali; è docente
    all’Università di Friburgo,
    all’HEP-BeJu-Ne, all’HES della
    Svizzera romanda (HES-SO); all’Alta
    Scuola Pedagogica (2001-2011);
    capogruppo del sostegno pedagogico
    SI/SE; ispettore dell’insegnamento
    speciale; formatore (1992-2001) e
    vicedirettore alla Scuola Magistrale di
    Locarno. È responsabile dell’area di
    azione pedagogica presso il Dipartimento
    scienze aziendali e sociali della SUPSI,
    esperto internazionale in Pedagogia
    speciale e teorie dell’apprendimento,
    modelli educativi e formativi,
    organizzazioni socio educative e servizi
    alla persona. Nel settore privato non
    profit è presente in comitati operativi
    di enti impegnati nella realizzazione
    dell’integrazione sociale di persone
    con disabilità evolutive. È presente
    in comitati scientifici, editoriali e
    commissioni internazionali d’esperti
    nei settori di competenza. Dal 2012
    dirige il Dipartimento formazione e
    apprendimento della SUPSI.
  image: michele_mainardi.jpg
  colophon: collaborazione
- 
  name: Sara
  surname: Matasci
  affiliation: Museo Vincenzo Vela di Ligornetto
  biography: >
    Dopo aver ottenuto il diploma di docente
    di scuola dell’infanzia, lavora nelle
    scuole del Cantone Ticino per alcuni
    anni. Frequenta corsi in Museologia e
    Mediazione culturale presso
    l’Università di Losanna e Neuchâtel
    e una formazione in marketing culturale
    presso Icom/Institute Culture Management
    Communication a Parigi. Dal 1997 è
    responsabile della mediazione culturale,
    degli archivi, della biblioteca, della
    fonoteca e registrar presso il Museo
    Vincenzo Vela a Ligornetto. Ha ideato e
    realizzato progetti di mediazione
    culturale destinati a varie categorie di
    pubblico. Dal 2002 opera in favore
    dell’accessibilità culturale e
    artistica per il pubblico con
    disabilità visive, sensoriali e
    mentali. Dal 2003 è membro di comitato
    di mediamus, associazione svizzera dei
    mediatori culturali di museo.
  image: sara_matasci.jpg
  colophon: collaborazione
- 
  name: Elio
  surname: Medici
  affiliation: UNITAS
  biography: 'Classe 1945, in S. Antonino, cieco, proprietario di un cane guida, socio Unitas. Entrato nel 1961 all’Institut de l’Asile des aveugles di Losanna dove ha imparato il Braille, ha potuto poi, con il dovuto supporto, frequentare l’Ecole supérieure de commerce, sempre a Losanna, fino alla maturità. Dopo diverse esperienze in ambito bancario a Berna, Zurigo e Basilea, è ritornato in Ticino avendo trovato un posto di lavoro per la vendita telefonica È stato per diversi anni membro di Comitato nonché vicepresidente della Unitas. Ha lavorato presso la Biblioteca Braille e del libro parlato e per il Servizio Informatico della Unitas: è stato un pioniere dell’informatica per ciechi nella Svizzera italiana. Pensionato dal 2011, lavora ancora a favore dell’associazione, partecipando attivamente alle sue attività.'
  image: elio_medici.jpg
  colophon: collaborazione
- 
  name: Virginia
  surname: Moretti
  affiliation: SUPSI (DACD-LCV)
  biography: >
    Dopo aver ottenuto il diploma in
    architettura presso il Politecnico
    Federale di Losanna con un lavoro sulla
    riconversione culturale di aree
    industriali dismesse, svolge
    l’attività di architetto in Italia,
    Kuwait e Svizzera, occupandosi di
    progetti a scala urbanistica, edifici
    pubblici e residenziali,
    ristrutturazioni interne e spazi
    espositivi. Dal 2006 collabora con il
    corso di laurea in Architettura
    d’interni della SUPSI e dal 2013 ha
    assunto il ruolo di docente-ricercatrice
    presso il Laboratorio cultura visiva.
    Nella sua attività mette in relazione
    le esperienze di ricerca con quelle
    della didattica, attraverso la
    conduzione di atelier di progettazione.
    Ha sviluppato il progetto “P.C.E.
    Parco Ciani Exhibition Project”,
    finalizzato a realizzare
    un’esposizione multisensoriale adatta
    ad un pubblico con disabilità visive.
  image: empty.jpg
  colophon: collaborazione
- 
  name: Luca
  surname: Morici
  affiliation: SUPSI (DACD-LCV)
  biography: >
    Laureato in sociologia presso
    l’Università degli studi di Urbino,
    ha collaborato con enti pubblici e non
    profit in numerosi progetti di ricerca e
    di intervento sociale nell’ambito
    dell’inclusione di categorie
    svantaggiate (disabilità, dipendenze,
    immigrazione, devianza, disagio
    giovanile). È stato responsabile della
    comunicazione e della ricerca per il
    Centro servizi per il volontariato della
    Provincia di Como (2005/2010); si è
    occupato di insegnamento e ricerca in
    sociologia dei media e consumo
    massmediale per la Facoltà di scienze
    della comunicazione dell’Università
    della Svizzera italiana (1998/2006). Dal
    2006 è docente e ricercatore presso il
    Laboratorio cultura visiva della SUPSI
    (DACD) dove, oltre a insegnare
    Sociologia visuale e Infografica nel
    corso di laurea in Comunicazione visiva,
    collabora a progetti e ricerche
    nell’ambito della comunicazione
    visuale.
  image: luca_morici.jpg
  colophon: collaborazione
- 
  name: Claudio
  surname: Mustacchi
  affiliation: SUPSI (DEASS)
  biography: "È docente ricercatore presso il Dipartimento Economia Aziendale Sanità e Sociale della Supsi dove insegna Individuo e identità e animazione socioculturale. Studia filosofia ad indirizzo psicologico e pedagogico all'Università degli Studi di Milano dove si laurea con una tesi sulle dinamiche di gruppo nella formazione internazionale. A Milano consegue la specializzazione in animazione teatrale alla scuola del Piccolo Teatro e la qualifica di terapeuta della psicomotricità all'Istituto Anne Marie Ville. Esercita le professioni di psicomotricista e animatore e collabora con l'Ufficio Franco Tedesco per la Gioventù fino al 1991. Entra poi nel gruppo di ricerca europeo sulla creatività della facoltà di pedagogia sociale della FHS Amburgo, attività che lo porta a insegnare fra il 1993 e 1995 pedagogia del teatro nella FHS di Merseburg in Germania dell'Est e a collaborare alle ricerche promosse dall'Unione Europea. Fra il 2001 e il 2010 è professore a contratto di pedagogia sociale all'Università degli Studi di Milano e di pedagogia dell'animazione all'Università di Milano Bicocca."
  image: claudio_mustacchi.jpg
  colophon: collaborazione
- 
  name: Giovanni
  surname: Profeta
  affiliation: SUPSI (DACD-LCV)
  biography: 'Ha conseguito la laurea magistrale in Comunicazione Visiva e Multimediale presso l’Università IUAV di Venezia. Presso il Laboratorio Cultura Visiva - Interaction Design Lab SUPSI (Scuola Universitaria Professionale della Svizzera Italiana), di Lugano, sviluppa progetti di ricerca applicata negli ambiti della visualizzazione delle informazioni e dell’interaction design. Dal 2012 è assistente del Master of Advanced Studies in Interaction Design. È inoltre stato docente di web design presso il bachelor SUPSI in Comunicazione Visiva. Attualmente frequenta il corso di dottorato in Design presso il Politecnico di Milano.'
  image: giovanni_profeta.jpg
  colophon: collaborazione
- 
  name: Lorena
  surname: Rocca
  affiliation: SUPSI (DFA)
  biography: "Pedagogista di formazione, ottiene il dottorato “Uomo-ambiente” (Università di Padova) e il post-doc in “Scienze della terra”. Docente-ricercatrice e coordinatrice del settore ricerca presso il Dipartimento formazione e apprendimento della SUPSI, è responsabile dell’Asse di ricerca SUPSI sui Sistemi formativi ed educativi. Nel 2011 è Visiting Professor all'Università di Köln, nel 2010 all'Università di Caxias do Sul, nel 2009 all'Università di Würzburg. All'Università di Padova è docente aggregato di geografia e didattica, vice-coordinatrice del dottorato in geografia umana e fisica della Scuola Superiore di Studi Storici, Geografici e Antropologici, responsabile della costituzione di un museo di Ateneo sulla ricerca geografica e coordina un team di ricerca internazionale e multidisciplinare  sul tema dei paesaggi sonori. È membro attivo del Gruppo AGEI in “Geografia della Società dell’Informazione”. Ha coordinato progetti di ricerca legati alle TIC, alla partecipazione e alla valorizzazione dei beni tangibili e intangibili delle comunità locali all’interno del sesto e del settimo programma quadro della ricerca scientifica (Comunità Europea)."
  image: lorena_rocca.jpg
  colophon: collaborazione