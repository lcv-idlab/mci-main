Title: Italiano

----

Paragraphs: 

- 
  header: Ricerca e sperimentazione
  content: "Attraverso una ricerca-azione il progetto intende individuare delle soluzioni facilmente scalabili e riproducibili, in grado di rendere accessibili alle persone con disabilità visive i principali musei d'arte della Svizzera italiana, promuovendo in questo modo il libero accesso al mondo culturale e artistico. Oltre alla ricerca teorica, completa di approfondimenti disciplinari, una mappatura delle buone pratiche Svizzere ed estere e un’indagine in profondità presso il pubblico cieco e ipovedente, il progetto prevede – nel corso del 2017 – un ampio percorso di sperimentazione pratica, sviluppato in particolare attraverso lo svolgimento di molteplici attività di mediazione culturale inclusive organizzate in collaborazione con i partner del progetto."
- 
  header: "Musei d'arte"
  content: "Al fine di sperimentare le soluzioni individuate, è necessario lavorare su luoghi e oggetti specifici, studiandoli nel dettaglio sia punto di vista artistico, che da quello concettuale e materiale. In questo senso risulta fondamentale la collaborazione dei nostri partner museali: m.a.x. museo di Chiasso, Museo Civico di Villa dei Cedri di Bellinzona, Museo Comunale d’Arte Moderna e Museo Castello San Materno di Ascona, Museo d'arte della Svizzera italiana (MASI Lugano), Museo Vincenzo Vela di Ligornetto, Pinacoteca cantonale Giovanni Züst di Rancate e Museo d’Arte di Mendrisio. Il coinvolgimento di più istituzioni permette di sperimentare delle soluzioni di mediazione specifiche e adatte non solo a una diversità di spazi, ma soprattutto a una molteplicità di forme d’arte, afferenti a vari periodi storici. Il progetto si appoggia su una ampia e prestigiosa rete museale, rappresentativa per apertura alla sperimentazione, qualità e varietà delle esperienze di mediazione culturale, diversità tipologica delle proprie collezioni d’arte e copertura territoriale della Svizzera italiana."
- 
  header: Persone con disabilità visive
  content: >
    Parallelamente al lavoro sulle opere e
    gli spazi, sono approfondite le
    necessità e le aspettative specifiche
    del pubblico cieco e ipovedente. Per
    questo motivo la collaborazione con
    Unitas, l’Associazione ciechi e
    ipovedenti della Svizzera italiana,
    riveste un ruolo fondamentale per
    l’elaborazione, la verifica e la
    promozione di soluzioni di intervento
    capaci di soddisfare i bisogni delle
    persone con disabilità visive.
- 
  header: Condivisione
  content: >
    Il progetto si costituisce come
    laboratorio di indagine,
    sperimentazione, intervento e
    disseminazione di misure e buone
    pratiche di mediazione culturale
    inclusive a favore di persone con
    disabilità visive, i cui risultati
    saranno promossi presso tutte le
    istituzioni svizzere e restituiti in un
    protocollo operativo liberamente
    accessibile e rilasciato sotto licenze
    Creative Commons.