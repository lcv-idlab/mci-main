Title: La messa in scena

----

Location: Chiasso

----

Partner: m.a.x. museo

----

Date: 2017-09-19

----

Short: Martedì 19 settembre al m.a.x. museo di Chiasso si è tenuta l’ultima visita guidata con integrazioni multisensioriali nella cornice del progetto MCI. Oltre alle stimolazioni visive, descrittive, tattili, olfattive e gustative, in questa occasione sono state integrate anche la mimica e la messa in scena. Si è trattato dunque di una visita guidata multisensoriale completa, in grado di far dialogare l’arte visiva con tutti gli altri sensi, favorendo in questo modo l’accesso alle opere alle persone con problemi di vista.

----

Long: 

Martedì 19 settembre al m.a.x. museo di Chiasso si è tenuta l’ultima visita guidata con integrazioni multisensioriali nella cornice del progetto MCI. Oltre alle stimolazioni visive, descrittive, tattili, olfattive e gustative, in questa occasione sono state integrate anche la mimica e la messa in scena. Si è trattato dunque di una visita guidata multisensoriale completa, in grado di far dialogare l’arte visiva con tutti gli altri sensi, favorendo in questo modo l’accesso alle opere alle persone con problemi di vista.

Sono state in particolare le cinque opere selezionate a suggerire integrazioni sensoriali specifiche e diversificate: il diagramma tattile in rilievo per la composizione grafica fatta di lettere e loghi realizzata da Max Huber per la Rinascente (1951); la messa in scena mimico-teatrale con modelli vestiti di tessuti preziosi e curiosi accessori per rappresentare dal vivo un manifesto illustrato di Achille Luciano Mauzan (1917); una proposta olfattiva e la possibilità di poter toccare un oggetto raffigurato nell’opera, per collegarsi alla réclame degli articoli da pesca a cura di Max Huber (1951); un diagramma tattile realizzato con materiali diversi per trasmette tattilmente il contrasto tra toni freddi e caldi che animano l’opera “Estate Indiana” di Salvatore Gregorietti (1968); infine, le tre masse di caramelle fotografate da Gisela Tobler per il reparto “Dolciumi, abbigliamento, giocattoli” (1966), sono state riprodotte su un vassoio con dolciumi veri, da gustare dopo aver percepito tattilmente la forma della composizione. 

Per svolgere l'attività, si è proceduto lungo il percorso espositivo seguendo una modalità di visita lineare orami assodata. Per ogni opera selezionata, si è cominciato dalla sua descrizione oggettiva elaborata dal gruppo di lavoro SUPSI, per poi passare all'attività sensoriale e concludendo con gli approfondimenti storici e artistici a cura della direttrice del Museo Nicoletta Ossanna Cavadini. 

L'integrazione di diverse traduzioni sensoriali è risultata molto efficace per favorire l'accesso alle opere d'arte alle persone con problemi di vista. I partecipanti hanno infatti osservato come la varietà delle stimolazioni proposte abbia reso dinamica e piacevole la visita mantenendo viva la concentrazione e favorendo così la comprensione delle opere. La messa in scena mimico-teatrale, sperimentata per la prima volta nel quadro del progetto MCI proprio al m.a.x museo,  è stata considerata dai partecipanti come particolarmente incisiva ed emozionante: potendo percepire l'opera come fosse "vivente", i visitatori hanno compreso, con un certo divertimento, le pose dei soggetti rappresentati e le qualità, anche tattili, degli accessori e dei vestiti da loro indossati. In questa occasione è stato inoltre possibile confermare il valore aggiunto di una visita guidata svolta in collaborazione con la direzione del museo.

Un sentito ringraziamento alla Radiotelevione svizzera di lingua italiana (RSI) per la gentile collaborazione nella scelta e selezione dei costumi usati per la messa in scena.

----

Docs: 

----

Main-image: 20160721_atelier_max_2006.jpg

----

Movie: 

----

Alt-video: 

----

Gallery: 

- 20160721_atelier_max_2002.jpg
- 20160721_atelier_max_2003.jpg
- 20160721_atelier_max_2004.jpg
- 20160721_atelier_max_2005.jpg
- 20160721_atelier_max_2001.jpg
- 20160721_atelier_max_2006.jpg
- 20160721_atelier_max_2007.jpg
- 20160721_atelier_max_2008.jpg
- 20160721_atelier_max_2009.jpg
- 20160721_atelier_max_2010.jpg
- 20160721_atelier_max_2011.jpg
- 20160721_atelier_max_2012.jpg
- 20160721_atelier_max_2013.jpg
- 20160721_atelier_max_2014.jpg

----

Ext-link: 

----

Ext-link-desc: 