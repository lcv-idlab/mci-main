Title: L'incontro con l'artista

----

Location: WOP ART, Lugano

----

Partner: Lions Club del Canton Ticino, Ticino

----

Date: 2017-09-15

----

Short: Nel quadro della fiera d’arte su carta WOP ART, il 15 settembre 2017 ha avuto luogo al Centro Esposizioni di Lugano, un’attività di mediazione culturale in collaborazione con i Lions Club del Ticino, volta a promuovere l’incontro diretto e intimo tra artisti e pubblico con disabilità visive, attuando in tal modo anche un’azione di sensibilizzazione e consapevolezza sul tema dell’accessibilità.

----

Long: 

Nel quadro della fiera d’arte su carta WOP ART, il 15 settembre 2017, ha avuto luogo al Centro Esposizioni di Lugano, un’attività di mediazione culturale volta a promuovere l’incontro diretto e intimo tra artisti e pubblico con disabilità visive, attuando in tal modo anche un’azione di sensibilizzazione e consapevolezza sul tema dell’accessibilità. L’esperienza è stata possibile grazie alla preziosa collaborazione dei Lions Club del Ticino, promotori del progetto “Il bello e il buono della vita” a favore della creatività accessibile e per il quale otto artisti ticinesi hanno interpretato i grandi principi umani che da un secolo ispirano le attività dei Lions. 

L’attività ha permesso in particolare di coinvolgere quattro artisti nella mediazione della propria opera. Il gruppo di lavoro del progetto MCI li ha affiancati nell’ideazione e nella realizzazione di una traduzione sensoriale del proprio lavoro, con lo scopo di renderlo fruibile anche attraverso gli altri sensi.

Se la prima tappa nella scoperta di ogni opera è stata la sua descrizione oggettiva e mirata per il pubblico con disabilità visiva, le traduzioni sensoriali sono state molto diverse tra loro. Per trasmettere la sua composizione astratta ad acquarello, Bettina Tognola ha fornito al pubblico un mosaico tattile, composto da tasselli quadrati di diversi materiali e colori; Aymone Poletti ha invece proposto una sequenza di stimolazioni tattili e sonore servendosi di alcuni oggetti strettamente legati alla sua opera oltre che svelare il particolarissimo procedimento di realizzazione tecnica; il groviglio di fili elettrici fotografato da Stefano Spinelli è stato riprodotto in tre dimensioni, in modo tale da poterne percepire meglio la forma attraverso l’esplorazione tattile; Aurora Ghielmini si è messa nei panni di una cantastorie per raccontare aspetti simbolici, narrativi e personali della sua opera-fiaba, concludendo con l’ascolto di un brano di Giorgio Gaber particolarmente appropriato. Tutti gli artisti hanno inoltre proposto al pubblico con problemi di vista di esplorare tattilmente anche l’opera originale, stimolando grandi emozioni tra i partecipanti. 

Nonostante le difficoltà legate al contesto della fiera, un luogo per sua natura particolarmente animato e in parte sfavorevole alla concentrazione dei partecipanti, l’attività è stata molto apprezzata dalle persone cieche e ipovedenti. È stato possibile confermare la pertinenza dell’incontro diretto tra l’artista, l’opera e il pubblico, come possibile soluzione in grado favorire l’accessibilità delle opere d’arte visiva. Il pubblico ha infatti manifestato grande entusiasmo di fronte alla possibilità di dialogare con gli autori, di porre loro domande e ascoltare le motivazioni più intime e personali, aldilà degli aspetti formali. Poter toccare le opere originali, oltre che le utili traduzioni multisensoriali, è stato poi enormemente apprezzato dai fruitori con problemi di vista.

----

Docs: 

----

Main-image: 1.lions-mci.jpg

----

Movie: 

----

Alt-video: 

----

Gallery: 

- 1.lions-mci.jpg
- 2.lions-mci.jpg
- 3.lions-mci.jpg
- 4.lions-mci.jpg
- 5.lions-mci.jpg
- 6.lions-mci.jpg
- 7.lions-mci.jpg
- 8.lions-mci.jpg
- 9.lions-mci.jpg
- 9a.lions-mci.jpg
- a.lions-mci.jpg
- b.lions-mci.jpg

----

Ext-link: 

----

Ext-link-desc: 