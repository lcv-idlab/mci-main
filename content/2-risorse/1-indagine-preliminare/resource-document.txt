Title: Indagine preliminare

----

Long: 

L’obiettivo principale dell’indagine preliminare è stato indagare sull’interessamento generale delle persone cieche o ipovedenti rispetto all’offerta culturale e artistica. In particolare, l’indagine si è concentrata sulle esperienze pregresse e sulle aspettative del pubblico in relazione alle istituzioni museali.

Solo in alcuni casi si è fatto un riferimento diretto all’offerta culturale delle istituzioni museali della Svizzera italiana. La prima parte dell’indagine si è concentrata sulle esperienze passate: si è inteso comprendere in che misura il pubblico cieco o ipovedente ha partecipato ad attività culturali e artistiche e, in particolare, a quelle offerte dalle istituzioni museali. Si è voluto poi conoscere quali siano state le modalità di partecipazione più sperimentate all’interno dei musei (visite organizzate, visite autonome ecc.).

La seconda parte dell’indagine si è focalizzata sulle aspettative: in primo luogo si è voluto rilevare in che misura il pubblico cieco o ipovedente desideri partecipare maggiormente alle attività culturali e artistiche e, in particolare, a quelle offerte dalle istituzioni museali. In seguito si è voluto conoscere quali potessero essere le tipologie di museo (d’arte, di storia ecc.) a stimolare maggiormente l’interesse nel pubblico con disabilità della vista e comprendere quali siano le modalità di visita ritenute più interessanti (visite organizzate, visite autonome ecc.).

Infine, il pubblico cieco o ipovedente è stato invitato a esprimere la propria opinione rispetto al livello di accessibilità attuale dell’offerta museale della Svizzera italiana oltre che i propri auspici per il futuro.

----

Date: 2016-04-15

----

Authors: 

- 
  name: Jean-Pierre
  surname: Candeloro
- 
  name: Valeria
  surname: Donnarumma
- 
  name: Luca
  surname: Morici
- 
  name: Gianluca
  surname: Vignola

----

Info: 

----

Image: lcv_6749.jpg

----

Short: L’obiettivo principale dell’indagine preliminare è stato indagare sull’interessamento generale delle persone cieche o ipovedenti rispetto all’offerta culturale e artistica. In particolare, l’indagine si è concentrata sulle esperienze pregresse e sulle aspettative del pubblico in relazione alle istituzioni museali.

----

Subtitle: Attività culturali e artistiche  della Svizzera italiana: esperienze e aspettative del pubblico cieco e ipovedente

----

Pdf-it: attivita-culturali-e-artistiche-della-svizzera-italiana.pdf

----

Pdf-de: abstract-indagine-preliminare-ted.pdf

----

Pdf-fr: abstract-indagine-preliminare-fr.pdf

----

Pdf-en: abstract-indagine-preliminare-ingle.pdf

----

Main-image: indagine_preliminare_cover.jpg