Title: Toccare l'arte

----

Location: Mendrisio

----

Partner: Museo d'arte di Mendrisio

----

Date: 2017-05-18

----

Short: 

Giovedì 18 maggio 2017, dalle 10.00 alle 12.00, si è svolta al Museo d'arte di Mendrisio un'attività dedicata ad una persona cieca in visita al museo con il suo cane guida. Una visita guidata di tipo "tradizionale" è stata adattata per l'occasione, integrando accorgimenti specifici volti a favorire la fruizione 
multisensoriale delle opere d'arte e ad instaurare un rapporto personale tra la partecipante, le opere esposte e gli artisti.

----

Long: 

Giovedì 18 maggio 2017, dalle 10.00 alle 12.00, si è svolta al Museo d'arte di Mendrisio un'attività dedicata ad una persona cieca in visita al museo con il suo cane guida. Una visita guidata di tipo "tradizionale" è stata adattata per l'occasione, integrando accorgimenti specifici volti a favorire la fruizione multisensoriale delle opere d'arte e ad instaurare un rapporto personale tra la partecipante, le opere esposte e gli artisti. 

Dopo un'attenta selezione delle opere d'arte, la visitatrice ha potuto esplorare tattilmente e in maniera guidata alcuni lavori originali, riuscendo così a percepire forme e materiali in maniera diretta. La partecipante ha potuto inoltre ascoltare delle descrizioni visive delle opere in mostra, annusarne gli odori, conoscere le volontà e gli intenti degli artisti oltre che i diversi processi creativi e produttivi. Questo è stato possibile in particolare grazie all'incontro personale con Luisa Figini, una delle artiste ticinesi in mostra. 

Organizzata dal Museo d'arte di Mendrisio in collaborazione con il Laboratorio cultura visiva della SUPSI, l'attività si è infatti concentrata sull'esposizione temporanea attuale dal titolo: "Metamorfosi. Uno sguardo alla scultura contemporanea". La mostra collettiva propone un percorso nella scultura contemporanea, creata nel segno di una forma complessa, che recupera la struttura organica e di origine naturale sia attraverso materiali tradizionali (come il legno, il bronzo, il marmo, la ceramica), sia tramite composti caratteristici della produzione contemporanea: dal silicone al vetro acrilico, dalla plastica all’alluminio.

Quest'attività ha permesso da una parte di sperimentare la visita guidata con esplorazione tattile integrata come soluzione di mediazione culturale accessibile e dall'altra di testare la visita guidata individuale come possibile modalità di visita in grado di facilitare la fruizione del museo e delle opere. L’ascolto di descrizioni visive, l'esplorazione tattile delle opere originali, lo scambio personale con l'artista, la condivisione dei punti di vista e il rispetto del ritmo di visita del visitatore, sono qui stati integrati favorendo l'accessibilità. La partecipante ha definito questa esperienza di visita come "il top". In particolare, la visita guidata individuale si è rivelata una delle modalità di visita migliori perché ha permesso alla visitatrice di soddisfare completamente le proprie esigenze personali. Allo stesso tempo, ai fini di una maggiore accessibilità per le persone con problemi di vista, si è potuta confermare l'efficacia dell'esplorazione tattile delle opere originali e di un momento di scambio e condivisione con l'artista.

----

Docs: 

----

Main-image: attivita-mendrisio1.jpg

----

Movie: 

----

Alt-video: 

----

Gallery: 

- attivita-mendrisio1.jpg
- attivita-mendrisio2.jpg
- attivita-mendrisio3.jpg
- attivita-mendrisio4.jpg
- attivita-mendrisio5.jpg
- attivita-mendrisio6.jpg
- attivita-mendrisio7.jpg
- attivita-mendrisio8.jpg
- attivita-mendrisio9.jpg
- attivita-mendrisio10.jpg
- attivita-mendrisio11.jpg
- attivita-mendrisio12.jpg
- attivita-mendrisio13.jpg
- attivita-mendrisio14.jpg

----

Ext-link: 

----

Ext-link-desc: 