Title: Un atelier alla scoperta dell'incisione

----

Location: Bellinzona

----

Partner: Museo Civico Villa dei Cedri

----

Date: 2017-01-20

----

Short: In occasione dell'atelier relazionato alla mostra “L’anima del segno: Hartung – Cavalli – Strazza”, i partecipanti ciechi, ipovedenti e vedenti, hanno potuto esplorare tattilmente alcune lastre originali ed esercitarsi a riprodurre il segno/gesto tipico dell’incisione al fine di comprenderne le sue specificità e caratteristiche. Il laboratorio è stato animato dall’artista Loredana Müller Donadini.

----

Long: 

Organizzato dal Museo Civico Villa dei Cedri di Bellinzona in collaborazione con il Laboratorio cultura visiva della SUPSI, l'atelier creativo volto alla scoperta dell’incisione è stato animato dall’artista Loredana Müller Donadini e si è svolto venerdì 20 Gennaio 2017 dalle 10.00 alle 12.00 presso il Museo Civico Villa dei Cedri. Il laboratorio creativo era relazionato alla mostra “L’anima del segno: Hartung – Cavalli – Strazza”. 

A cura di Carole Haensler Huguet, l’esposizione ha proposto un dialogo tra l’artista ticinese Massimo Cavalli (1930), l’italiano Guido Strazza (1922) e il franco-tedesco Hans Hartung (1904-1989). Una proposta impegnativa dove i tre artisti combinano l’intensità di un pensiero maggiormente interessato al gesto, con l’esplorazione sistematica dei fondamenti della pittura – superficie, spazio, colore, luce, pennellata e segno grafico. La mostra si è concentrata sulla nozione di incisore-pittore. 

In occasione dell'atelier i partecipanti ciechi, ipovedenti e vedenti, hanno potuto esplorare tattilmente alcune lastre originali ed esercitarsi a riprodurre il segno/gesto tipico dell’incisione al fine di comprenderne le sue specificità e caratteristiche. 

Per rispondere al meglio alle effettive esigenze del pubblico, hanno avuto luogo diversi momenti di incontro  e approfondimento, prima e dopo l'atelier, tra  i partecipanti e l'artista Loredana Müller Donadini. 

Questa esperienza ha permesso da una parte di far conoscere al pubblico la tecnica dell’incisione offrendo un’attività di mediazione culturale accessibile allo stesso tempo al pubblico cieco e ipovedente e a quello vedente, e dall’altra di sperimentare l'atelier creativo come tipologia di attività di mediazione culturale inclusiva. L’esplorazione tattile di lastre originali, la sperimentazione artistica, l’ascolto di descrizioni dettagliate e l’unione di pubblici con esigenze diverse tra loro, sono qui stati integrati favorendo l’inclusione.

Per i partecipanti, che sottolineano l'esigenza di avere più tempo a disposizione prevedendo momenti di incontro supplementari, l’esperienza è stata assolutamente positiva. Loredana Müller, a detta dei partecipanti, ha saputo coinvolgere il gruppo e contagiarlo con la sua grande passione. Il successo dell’iniziativa è sicuramente confermato dalle seguenti significative parole espresse da una partecipante ipovedente: “rendersi conto che niente è escluso a ciechi e ipovedenti, con una guida esperta che con le adeguate spiegazioni riesce a farci vedere anche con la mente e con il cuore". L'attività laboratoriale si costituisce così come un'ottima attività di mediazione, capace di includere tutti i sensi favorendo l'inclusione.

----

Main-image: 20160721_atelier_cedri_011.jpg

----

Movie: 

----

Alt-video: 

----

Gallery: 

- 20160721_atelier_cedri_001.jpg
- 20160721_atelier_cedri_004.jpg
- 20160721_atelier_cedri_006.jpg
- 20160721_atelier_cedri_007.jpg
- 20160721_atelier_cedri_008.jpg
- 20160721_atelier_cedri_010.jpg
- 20160721_atelier_cedri_011.jpg
- 20160721_atelier_cedri_013.jpg
- 20160721_atelier_cedri_016.jpg
- 20160721_atelier_cedri_018.jpg
- 20160721_atelier_cedri_022.jpg
- 20160721_atelier_cedri_024.jpg

----

Ext-link: 

----

Ext-link-desc: 

----

Docs: 