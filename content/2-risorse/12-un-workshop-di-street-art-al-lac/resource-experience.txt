Title: Scotch Life

----

Date: 2016-07-21

----

Short: Il workshop, dedicato ad una particolare forma di Street Art, è stato tenuto dall’artista ticinese Alex Dorici. Conosciuto alle nostre latitudini per lavorare negli spazi urbani usando come materiale principale il nastro adesivo (che risulta dunque in rilievo e in contrasto rispetto alle superfici su cui viene applicato), l'artista si è messo a disposizione per guidare un gruppo di ragazze e ragazzi ipovedenti nella sperimentazione artistica, realizzando con loro un’installazione collettiva negli spazi del LAC Lugano Arte e Cultura di Lugano.

----

Long: 

Nel quadro del progetto “Mediazione Cultura Inclusione” promosso dal Laboratorio cultura visiva della SUPSI, è stata organizzata una prima attività di mediazione culturale dedicata a un gruppo di ragazze e ragazzi ipovedenti provenienti da Zurigo.

Il workshop ha avuto luogo martedì 21 giugno presso lo spazio Agorà del LAC Lugano Arte e Cultura, il nuovo centro culturale della Città di Lugano, nonché sede attuale del Museo d’arte della Svizzera Italiana (MASI Lugano), uno dei musei partner del progetto.

Organizzato dal Laboratorio cultura visiva della SUPSI, in collaborazione con il servizio mediazione culturale del LAC  e su invito di Blindspot (organizzazione che si occupa di progetti d’inclusione per bambini e ragazzi, con e senza disabilità), il workshop è stato ideato specificatamente per un gruppo di allievi della Schule für Sehbehinderte (SfS), scuola per bambini e ragazzi ciechi e ipovedenti di Zurigo.

Il workshop, dedicato ad una particolare forma di Street Art, è stato tenuto dall’artista ticinese Alex Dorici. Conosciuto alle nostre latitudini per lavorare negli spazi urbani usando come materiale principale il nastro adesivo (che risulta dunque in rilievo e in contrasto rispetto alle superfici su cui viene applicato), l'artista si è messo a disposizione per guidare i ragazzi nella sperimentazione artistica, realizzando con loro un’installazione collettiva negli spazi del LAC di Lugano.

Il workshop ha permesso da una parte di offrire un’attività creativa accessibile a questo gruppo di giovani facendoli avvicinare al lavoro dell’artista attraverso la creazione e, dall’altra, di sperimentare il “workshop” come tipologia di attività di mediazione culturale inclusiva. Per valutare l’attività, un sondaggio presso i partecipanti ha permesso di rilevare le aspettative (prima dell’attività) e il livello di soddisfazione (dopo l’attività).

Il riscontro è stato molto positivo e le aspettative dei partecipanti pienamente soddisfatte. Nonostante le iniziali perplessità, da parte degli allievi, rispetto alle effettive possibilità di gestire un lavoro creativo su grande scala (la maggior parte delle persone ipovedenti riesce a vedere unicamente se da molto vicino), i partecipanti sono stati perfettamente in grado di realizzare interventi di grandi dimensioni, appropriandosi fisicamente e naturalmente degli spazi a disposizione.

 Ricevere un riscontro da parte dei partecipanti ha permesso in particolare di migliorare e adeguare l’offerta delle attività di mediazione culturale in vista delle sperimentazioni previste nel corso del 2017 nel quadro del progetto “Mediazione Cultura Inclusione”.

----

Image: 20160721_scotch_live_lac_002.jpg

----

Movie: 187177873

----

Location: Lugano

----

Partner: MASI Lugano e LAC

----

Alt-video: 

Attraverso una sequenza d’immagini accelerate, il video ripercorre in due minuti l’intera giornata di workshop. Le immagini accompagnate da un sottofondo musicale, mostrano i partecipanti intenti a realizzare delle installazioni artistiche negli spazi del LAC di Lugano.

La prima parte del video è associata al tema, “in contesto”, che ha accompagnato i ragazzi durante la prima parte del workshop: lavorare nello stesso spazio in maniera autonoma. Sono riprese dall’alto le attività svolte nella piazza dell’Agorà del Lac, lo spazio retrostante l’edificio. I partecipanti lavorano sulle superfici esterne: pavimenti, muri, scalinate, corrimani e vetrate vengono ricoperti di scotch adesivo andando a formare linee, forme e scritte di grandi dimensioni. Le immagini in movimento sono interrotte periodicamente da immagini fisse che mostrano alcuni lavori dei ragazzi. 

La seconda parte del video è associata invece al tema che ha accompagnato i ragazzi nella seconda parte del workshop: lavorare nello stesso spazio, insieme. Dopo l’apparizione della scritta “ore 14.00”, appare il titolo del tema del pomeriggio: “In contatto”. In seguito iniziano le immagini in movimento che mostrano le attività sempre riprese dall’alto. Ora le attività sono però svolte in uno spazio interno all’edificio: un largo corridoio costeggiato da vetrate che separano lo spazio interno da quello dove si era tenuta la prima parte del workshop. In questa seconda parte di video, i partecipanti sono filmati da tre posizioni diverse sovrastanti il corridoio. I ragazzi lavorano insieme sulle grandi vetrate e sul pavimento del corridoio interno andando a creare una grande opera comune, scherzando tra di loro e con l’artista. L’ultima inquadratura mostra la scritta Scotch Life, realizzata dai partecipanti con del nastro adesivo di diversi colori.

Il video termina con i loghi di chi ha reso possibile l’attività, mentre un rotolo di scotch ruota all’interno dell’inquadratura per poi cadere sul fianco. Infine si ringraziano tutti i partecipanti (docenti e allievi) e l’artista Alex Dorici che ha tenuto il workshop.

----

Gallery: 

- 20160721_scotch_live_lac_001.jpg
- 20160721_scotch_live_lac_002.jpg
- 20160721_scotch_live_lac_003.jpg
- 20160721_scotch_live_lac_004.jpg
- 20160721_scotch_live_lac_005.jpg
- 20160721_scotch_live_lac_006.jpg
- 20160721_scotch_live_lac_007.jpg
- 20160721_scotch_live_lac_008.jpg
- 20160721_scotch_live_lac_009.jpg
- 20160721_scotch_live_lac_010.jpg
- 20160721_scotch_live_lac_011.jpg
- 20160721_scotch_live_lac_012.jpg
- 20160721_scotch_live_lac_013.jpg
- 20160721_scotch_live_lac_014.jpg

----

Main-image: 20160721_scotch_live_lac_003.jpg