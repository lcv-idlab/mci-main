Title: Come realizzare un diagramma tattile o materico ?

----

Location: 

----

Partner: 

----

Date: 

----

Short: Uno strumento particolarmente appropriato per tradurre un’opera visiva di natura bidimensionale (es. dipinti, stampe, fotografie, ecc.) e renderla esplorabile attraverso il tatto è il diagramma tattile o materico. Esistono diverse tecniche per realizzare tale supporto: la scelta può dipendere da diversi fattori, come per esempio i costi, il tempo di realizzazione e la natura stessa dell’opera.

----

Long: 

Uno strumento particolarmente appropriato per tradurre un’opera visiva di natura bidimensionale (es. dipinti, stampe, fotografie, ecc.) e renderla esplorabile attraverso il tatto è il diagramma tattile o materico. Esistono diverse tecniche per realizzare tale supporto: la scelta può dipendere da diversi fattori, come per esempio i costi, il tempo di realizzazione e la natura stessa dell’opera.

**Diagramma in rilievo**
La realizzazione di un diagramma in rilievo è sostenibile perché poco costosa e facilmente realizzabile. Questo strumento è molto efficace per la costruzione di immagini mentali quando integrato a un’adeguata descrizione. Si consiglia di realizzarlo per interpretare opere non eccessivamente ricche e complesse nella struttura compositiva. La tecnica più diffusa e facile nell’utilizzo è quella del diagramma realizzato con la carta a microcapsule termosensibili da stamparsi tramite fornetto a infrarossi (Minolta), facilmente reperibile a costi contenuti. I passaggi per la sua realizzazione sono: 1. Realizzare una sintesi grafica e lineare del soggetto dell’opera originale, preferibilmente attraverso un programma di disegno vettoriale (es. Adobe Illustrator). 2. Stampare il disegno vettoriale sulla carta a microcapsule termosensibile. 3. Passare il foglio a microcapsule appena stampato nell’apposito fornetto che, scaldando, porterà in rilievo tutte le parti del foglio coperte da inchiostro nero. È importante inoltre tenere conto di alcuni elementi: 

**•**	**Sintesi**: se portati in rilievo, piccoli dettagli o immagini particolarmente dense di elementi figurativi perdono la loro leggibilità tattile ed è quindi opportuno fare una sintesi degli elementi compositivi eliminando i dettagli superflui (ovvero, che non cambiano sostanzialmente il significato né l’impatto visivo dell’opera). Nel caso l’opera originale presenti elementi figurativi troppo piccoli per la lettura tattile ma fondamentali per la comprensione dell’opera, si può ricorrere a un ingrandimento di tali dettagli sul diagramma, con l’opportuna spiegazione di tale accorgimento al pubblico. 

**•	** **Pattern**: i diagrammi a microcapsule possono essere stampati anche a colori, ma il processo di riscaldamento e rilievo avviene soltanto con l’inchiostro nero e pertanto le aree colorate resteranno bidimensionali. Si consiglia pertanto di utilizzare i pattern per restituire sia gli aspetti cromatici, sia le *texture*. In generale si consiglia di usare i pattern più densi per le superfici di piccole dimensioni e in primo piano, quelli con spaziature più ampie per le aree grandi e di sfondo. 

**•**	**Bordi esterni**: è sempre opportuno inquadrare la sintesi grafica su carta a microcapsule in un bordo, anch’esso in rilievo. Ciò permette di percepire il formato e i limiti dell’immagine in modo chiaro e diretto. 

**•**	**Bordi interni**: per una miglior lettura tattile si consiglia di separare un elemento grafico dall’altro inserendo un bordo bianco (che rimarrà quindi bidimensionale) di 2-3 millimetri, cosicché sia più facilmente percepibile lo stacco da una forma all’altra.

**•**	**Utilizzo**: per rendere il diagramma tattile comprensibile è necessario un accompagnamento verbale che ne guidi la lettura tattile, solitamente effettuata dopo la descrizione oggettiva dell’opera originale. I passaggi per un buon utilizzo del diagramma sono quindi: 1. Breve descrizione oggettiva dell’opera originale, in particolare per quanto concerne gli elementi compositivi e formali. 2. Breve introduzione al diagramma tattile, spiegando cos’è, a cosa serve e come è stato realizzato. In tale fase, in particolare per i diagrammi articolati, si consiglia d’integrare (a lato del diagramma) una legenda in rilievo che spieghi il significato dei segni utilizzati. Spiegare inoltre la legenda anche a voce. 3. Procedere poi con la guida orale alla lettura del diagramma (descrivere). Per evitare il rischio di malintesi, si suggerisce di distribuire ai partecipanti i diagrammi tattili delle opere di riferimento man mano che si avanza con la visita, al termine della descrizione oggettiva di ciascuna delle opere selezionate.

**Diagramma materico**
Questa tipologia di supporto tattile prevede l’integrazione di materiali diversi. Il risultato è un collage in rilievo dalle consistenze e *texture* variegate, ideali a trasmettere con efficacia elementi cromatici, materici, o stilistici, prestandosi perciò in modo particolare anche a restituire l’interpretazione di immagini astratte. 
La realizzazione dei diagrammi materici è di natura artigianale e la sua efficacia dipende dunque dall’inventiva e dalla capacità manuale del mediatore che lo realizza, oltre che dalla disponibilità dei materiali utili alla sua realizzazione. Anche in questo caso è importante effettuare una sintesi formale e grafica dell’opera originale per favorirne la comprensione attraverso il tatto. I passaggi principali da effettuare sono quindi: 1. Realizzare una sintesi formale del soggetto dell’opera originale, digitalmente o manualmente. 2. Selezionare i materiali da utilizzare in base alle differenze di *texture*; ritagliarli ed eventualmente rifinirli sulla base della sintesi formale. 3. Comporre il collage di materiali per riprodurre in rilievo l’opera originale o alcuni suoi elementi. È importante inoltre tenere conto di alcuni aspetti: 

**•**	**Contrasti**: più le *texture* inserite nel diagramma materico sono diverse tra loro, più saranno distinguibili attraverso il tatto, facilitando così la comprensione dei diversi elementi compositivi dell’immagine. Se un’opera presenta contrasti cromatici o materiali particolarmente accentuati, per esempio tra colori caldi e freddi o tra *texture* lisce e materiche, la traduzione tattile dovrà fare lo stesso, giocando però sui contrasti tattili come per esempio soffice e duro, liscio e ruvido, caldo e freddo, spesso e sottile. 

**•**	**Linee**: nei casi in cui l’opera originale presenti elementi lineari, difficilmente riproducibili attraverso l’utilizzo di tessuti o altro materiale, una soluzione semplice ed economica, alternativa allo sviluppo del diagramma tattile, è l’utilizzo della comune colla vinilica: disegnando direttamente con essa, una volta fatta asciugare la traccia effettuata risulterà trasparente, ma in rilievo e quindi distinguibile al tatto.

----

Docs: 

----

Main-image: 20160721_atelier_max_2012.jpg

----

Movie: 

----

Alt-video: 

----

Gallery: 

- 20160721_atelier_ascona_2001.jpg
- 20160721_atelier_max_2003.jpg
- 20160721_atelier_max_2012.jpg
- 6.lions-mci.jpg

----

Ext-link: 

----

Ext-link-desc: 