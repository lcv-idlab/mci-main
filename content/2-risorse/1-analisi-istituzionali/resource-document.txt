Title: Orientamento, mobilità e informazioni: analisi istituzionali

----

Subtitle: 

----

Short: L’obiettivo principale delle analisi istituzionali è stato quello di valutare il livello di accessibilità attuale delle strutture museali, che per le persone con problemi di vista sono sostanzialmente inerenti all’orientamento, alla leggibilità della segnaletica e alla mobilità – oltre che, più in generale, alla comunicazione delle informazioni da parte delle istituzioni.

----

Long: 

L’obiettivo principale delle analisi istituzionali è stato quello di valutare il livello di accessibilità attuale delle strutture museali, che per le persone con problemi di vista sono sostanzialmente inerenti all’orientamento, alla leggibilità della segnaletica e alla mobilità – oltre che, più in generale, alla comunicazione delle informazioni da parte delle istituzioni. Una volta rilevati i punti positivi e le criticità di tutti i musei partner del progetto, sono state stilate delle proposte d’intervento personalizzate per ogni museo partner.

Sulla base dei risultati dell’(link: http://www.mci.supsi.ch/risorse/indagine-preliminare text: indagine preliminare), dell’(link: http://www.mci.supsi.ch/risorse/indagine-in-profondita text: indagine in profondità) e della (link: http://www.icom-italia.org/index.php?option=com_phocadownload&view=category&download=430:- scheda-accessibilita-b&id=31:documenti text: scheda di valutazione) realizzata dal comitato accessibilità di Icom Italia, è stata impostata una griglia di analisi specifica (scaricabile a sinistra), successivamente completata insieme a due soci Unitas (una persona cieca ed una ipovedente) in occasione dei sopralluoghi effettuati in loro compagnia presso i musei partner tra maggio e ottobre 2016. In queste occasioni, le due persone con problemi di vista sono state accompagnate dal gruppo di lavoro del Laboratorio cultura visiva seguendo il normale percorso di visita, in modo da osservare e annotare ostacoli, barriere, punti positivi e raccogliere eventuali suggerimenti. Sulla base di queste rilevazioni, sono state poi stilate delle proposte d’intervento personalizzate. 

Per ciò che concerne l’analisi dei siti web dei musei partner del progetto, sono stati in primo luogo identificati i criteri di accessibilità con una particolare attenzione verso la realtà museale e i principali standard che un sito web deve seguire per essere fruibile e comprensibile. Nello specifico, è stato utilizzato uno (link: http://romeo.elsevier.com/accessibility_checklist/ text: strumento standard) per l’accessibilità dei siti web disponibile online, integrato con considerazioni specifiche relative ai (link: https://www.w3.org/TR/2016/WD-low-vision-needs-20160317/ text: requisiti per le persone ipovedenti). Per l’analisi si è fatto riferimento alle “Web Content Accessibility Guidelines (WCAG)”, un set di linee guida internazionali sviluppate dal Worldwide Web Consortium (W3C). Si è scelto di soddisfare i criteri di accessibilità minimi (livello A) e di base (livello AA) perché adatti a rispondere alle caratteristiche del pubblico di riferimento. Sono stati altresì considerati alcuni aspetti che definiscono la qualità dell’esperienza dell’utente quali la lettura di tutti i contenuti, l’orientamento nella navigazione degli elementi, la struttura, la compatibilità con tecnologie assistive. Sono stati così definiti cinque aspetti o criteri di valutazione (scaricabili a sinistra). È stato inoltre osservato il comportamento dell’utente nell’utilizzo delle tecnologie ausiliarie per l’accesso ai siti web emerse con i soci Unitas e rilevate le barriere nell’utilizzo di questi strumenti da parte dei siti. Le criticità emerse e le conseguenti proposte d’intervento sono state integrate nelle schede di analisi personalizzate per portare una maggiore attenzione nello sviluppo di soluzioni web in grado di comunicare senza barriere e permettere a tutti di usufruire in modo completo, fluido e intuitivo delle informazioni in rete.

----

Date: 2017-10-30

----

Authors: 

----

Main-image: coverschede.jpg

----

Pdf-it: griglia_analisi.pdf

----

Pdf-de: 

----

Pdf-fr: 

----

Pdf-en: 

----

Docs: 

- 
  button_label: Griglia di analisi
  file: griglia_analisi.pdf
  main_doc: "1"
- 
  button_label: Criteri web
  file: criteri-sito_web.pdf
  main_doc: "0"