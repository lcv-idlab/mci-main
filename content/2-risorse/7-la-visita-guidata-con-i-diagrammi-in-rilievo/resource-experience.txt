Title: La visita guidata con i diagrammi in rilievo

----

Location: Ascona

----

Partner: Museo Comunale d’Arte Moderna, Ascona

----

Date: 2017-06-19

----

Short: La mattina di lunedì 19 giugno 2017 un piccolo gruppo composto da tre persone con diverse tipologie di disabilità visiva ha partecipato a una visita guidata presso il Museo Comunale d’Arte Moderna di Ascona, focalizzata su una selezione di opere della collezione dedicata alla pittrice espressionista Marianne Werefkin, esplorate anche attraverso diagrammi tattili realizzati per l'occasione come supporto alla visita.

----

Long: 

La mattina di lunedì 19 giugno 2017 un piccolo gruppo composto da tre persone con diverse tipologie di disabilità visiva ha partecipato a una visita guidata presso il Museo Comunale d’Arte Moderna di Ascona, focalizzata su una selezione di opere della collezione dedicata alla pittrice espressionista Marianne Werefkin.

In questa occasione si è potuta testare la funzionalità di uno strumento specifico come il diagramma tattile, ovvero la trasposizione in rilievo di un’immagine figurativa e bidimensionale. Tale strumento permette al fruitore cieco o ipovedente di meglio percepire le forme e gli elementi compositivi dell’opera attraverso il tatto. 

Realizzati dal Laboratorio cultura visiva con la tecnica della carta a microcapsule termosensibili, i diagrammi sono la traduzione semplificata dell’immagine originaria: la loro funzione è di mettere in rilievo gli elementi formali e compositivi fondamentali che caratterizzano l’opera, agevolando così la definizione di un’immagine mentale completa dell’opera originale. Perciò è necessario che il rilievo non sia una riproduzione fedele in ogni dettaglio, bensì una sintesi formale composta da segni chiari e distinguibili, alleggerita da tutti gli elementi che invece non possono essere tradotti tattilmente (ad esempio dettagli estremamente piccoli, tratto delle pennellate, colori). Tale strumento è pensato e proposto come complemento alla descrizione verbale dell’immagine, comunque imprescindibile e necessaria. 

In questa occasione è stata la direttrice del museo Mara Folini a svelare la storia dell’artista e delle sue opere, ponendo particolare attenzione proprio su aspetti difficilmente traducibili nel diagramma (contesto storico-artistico, tecnica pittorica e dimensione cromatica, intenzioni dell’autrice, impatto emotivo e interpretazione simbolica degli elementi figurativi). 

Successivamente si è proposta la lettura tattile del diagramma, anch’essa guidata dal necessario complemento verbale, volto a indicare la miglior “direzione” di lettura e a chiarire eventuali dubbi. 

In generale i fruitori con disabilità visiva hanno ribadito l’importanza di poter toccare per conoscere, esprimendo quindi apprezzamento per lo strumento fornito e segnalando al contempo utili osservazioni e suggerimenti per l’ottimizzazione di questo tipo di supporto. Ad esempio la proposta di una legenda dei pattern tattili utilizzati nei diagrammi da consultare prima dell’esplorazione vera e propria, oppure la possibilità di avere a disposizione i rilievi non solo dopo, ma anche durante la spiegazione della guida, in modo da procedere parallelamente con la lettura tattile e l’ascolto della descrizione. I visitatori hanno inoltre molto apprezzato il taglio personale ed evocativo della visita e la possibilità di scoprire la mostra con la direttrice del museo, la quale ha dato largo spazio alle intenzioni dell’artista, all’emotività espressa nelle opere e al conseguente (possibile) impatto sul fruitore oltre che agli elementi simbolici legati a forma e colore, incontrando la ricezione entusiasta degli ascoltatori.

----

Docs: 

----

Main-image: 20160721_atelier_ascona_2001.jpg

----

Movie: 

----

Alt-video: 

----

Gallery: 

- 20160721_atelier_ascona_2001.jpg
- 20160721_atelier_ascona_2003.jpg
- 20160721_atelier_ascona_2002.jpg
- 20160721_atelier_ascona_2006.jpg
- 20160721_atelier_ascona_2004.jpg
- 20160721_atelier_ascona_2005.jpg
- 20160721_atelier_ascona_2007.jpg
- 20160721_atelier_ascona_2008.jpg
- 20160721_atelier_ascona_2009.jpg
- 20160721_atelier_ascona_2010.jpg

----

Ext-link: 

----

Ext-link-desc: 