Title: Interpretazioni sonore

----

Location: Lugano

----

Partner: MASI, Lugano

----

Date: 2017-08-17

----

Short: Lo scorso 17 agosto il MASI ha accolto nei suoi spazi un gruppo di 7 visitatori con problemi di vista più una persona vedente, che hanno preso parte a una particolare modalità di visita guidata, ideata specificamente per tale occasione in stretta collaborazione con il Dipartimento formazione e apprendimento e l’artista Xabier Erkizia, a cui è stato chiesto di tradurre in forma sonora una selezione di opere rappresentative della collezione permanente del museo.

----

Long: 

Lo scorso 17 agosto si è aggiunto un nuovo capitolo al percorso di sperimentazioni nell’ambito del progetto Mediazione Cultura Inclusione. Il MASI, partner del progetto, ha accolto nei suoi spazi un gruppo di 7 visitatori con problemi di vista più una persona vedente, che hanno preso parte a una particolare modalità di visita guidata, ideata specificamente per tale occasione. 

In stretta collaborazione con il Dipartimento formazione e apprendimento, è stato coinvolto l’artista Xabier Erkizia a cui è stato chiesto di tradurre in forma sonora una selezione di opere rappresentative della collezione permanente del museo (principalmente opere pittoriche e sculture). 

Il suo lavoro si è posto in stretta relazione con le tematiche delle opere, la loro estetica, l’epoca di realizzazione, il formato o il materiale utilizzato, ma, allo stesso tempo, ha offerto ai visitatori una nuova esperienza e una rilettura originale dei lavori esposti. Ogni interpretazione sonora presentava  infatti un elevato grado di soggettività. Considerando ogni traduzione un’interpretazione, la priorità è stata quella di ricercare una formula che potesse offrire un’esperienza artistica differente in grado di dare una sensazione simile a quella che i visitatori vedenti possono sperimentare visitando la mostra. L’artista ha così creato una galleria parallela, un percorso sonoro che attraversava quello prevalentemente visuale. 

In poco meno di due ore si è così percorso un cammino sensoriale dall’arte antica a quella contemporanea, così come dall’immagine figurativa a quella astratta. Le descrizioni tecniche e storico-simboliche esposte dalla guida del museo, appositamente adattate per il pubblico con problemi di vista, sono state affiancate dall’ascolto delle “interpretazioni sonore”. In un caso si è invece deciso di non proporre la traduzione sonora, favorendo l’esplorazione tattile dell’opera, l’unica della collezione che fosse possibile toccare. 

A conclusione dell’attività, Xabier Erkizia ha poi risposto alle domande del pubblico e raccontato il suo metodo di lavoro, offrendo così ai partecipanti un’occasione, molto apprezzata, di scambio diretto e di confronto.

Se per tutti i partecipanti l’attività ha costituito un interessante momento di riflessione sulle opere, così come di scambio intellettuale, la sperimentazione ha anche rivelato la soggettività del pubblico, le preferenze, il diverso livello di ricezione del suono come veicolo dell’opera d’arte. Alcuni partecipanti hanno percepito tale lavoro di creazione sonora come talmente accurato ed efficace da definirlo esso stesso “una vera e propria opera d’arte”. La valutazione dell’attività ha potuto mettere in evidenza l’efficacia della visita guidata con integrazione sensoriale e della traduzione sonora integrata ad accurate descrizioni, per rendere le opere d’arte visive maggiormente accessibili alle persone con problemi di vista. L’attività ha permesso inoltre di confermare il grande valore aggiunto che la traduzione sonora è in grado di apportare anche all’esperienza di visita delle persone vedenti, che possono così vedere le opere con altri “occhi”.

----

Docs: 

- 
  doc_title: Opere e interpretazioni sonore
  doc: >
    mci-interpretazioni-sonore-masi-lugano.pdf

----

Main-image: 1-mci-masi.jpg

----

Movie: 

----

Alt-video: 

----

Gallery: 

- 1-mci-masi.jpg
- 2-mci-masi.jpg
- 3-mci-masi.jpg
- 4-mci-masi.jpg
- 5-mci-masi.jpg
- 6-mci-masi.jpg
- 8-mci-masi.jpg
- 9-mci-masi.jpg
- 9.1-mci-masi.jpg
- a-mci-masi.jpg
- b-mci-masi.jpg
- c-mci-masi.jpg
- d-mci-masi.jpg

----

Ext-link: 

----

Ext-link-desc: 