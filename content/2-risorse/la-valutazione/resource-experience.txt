Title: La valutazione delle attività di mediazione

----

Location: 

----

Partner: 

----

Date: 

----

Short: Nell’ambito del progetto Mediazione Cultura Inclusione sono state valutate per tutte le attività di mediazione sia la qualità dell’organizzazione e della gestione dell’attività, sia l’efficacia nel raggiungere gli obiettivi prefissati. A questo scopo è stato utilizzato un questionario semistrutturato. A conclusione di ciascuna attività abbiamo chiesto ai partecipanti di giudicare l’organizzazione e la gestione delle attività attraverso i seguenti indicatori: interazione tra i partecipanti; clima di gruppo e di contesto; competenza messa in campo dagli esperti coinvolti; organizzazione dell’attività; qualità complessiva.

----

Long: 

Nell’ambito del progetto Mediazione Cultura Inclusione sono state valutate per tutte le attività di mediazione sia la qualità dell’organizzazione e della gestione dell’attività, sia l’efficacia nel raggiungere gli obiettivi prefissati. A questo scopo è stato utilizzato un questionario semistrutturato (scaricabile a sinistra). A conclusione di ciascuna attività abbiamo chiesto ai partecipanti di giudicare l’organizzazione e la gestione delle attività attraverso i seguenti indicatori: interazione tra i partecipanti; clima di gruppo e di contesto; competenza messa in campo dagli esperti coinvolti; organizzazione dell’attività; qualità complessiva. Inoltre, abbiamo sempre chiesto ai partecipanti di stimare il grado di raggiungimento dei seguenti obiettivi: 


**•** Stimolare una riflessione sull'accessibilità dell'arte.
**•** Considerare i bisogni e le aspettative del pubblico cieco e ipovedente.
**•** Scegliere opere d’arte adeguate all'attività di mediazione. 
**•** Proporre soluzioni in grado di rendere accessibili le opere d’arte.
**•** Individuare pratiche da ripetere anche in altri musei.
**•** Scoprire un'opera d'arte visiva attraverso un'esperienza non basata sulla vista.
**•** Fronteggiare efficacemente la complessità della sfida.


Infine, ogni partecipante ha potuto indicare tre parole chiave per definire l’esperienza appena vissuta e riportare ogni altra propria opinione, considerazione o suggerimento che reputava utile per la valutazione e per una progettazione più efficace delle iniziative successive. Durante le dieci attività di mediazione sono stati somministrasti e raccolti 144 questionari di valutazione di cui 94 (65,3%) a persone vedenti, 33 (22,9%) a persone ipovedenti e 17 (11,8%) a persone cieche (**Rif. tabella 1**). L’importante numero di persone vedenti è giustificato dal coinvolgimento nella prima attività svolta al museo Vincenzo Vela degli studenti del Bachelor in Lavoro sociale della SUPSI. In quest’occasione ogni studente ha potuto elaborare un personale testo narrativo volto a “rendere visibile” un’opera d’arte della collezione.


Nel complesso la quasi totalità dei partecipanti giudica positivamente la qualità generale delle attività realizzate (99,3%), in particolare le competenze messe in campo dagli esperti (98,6%) e l’organizzazione delle sperimentazioni (97,2%). Anche il clima di gruppo (97,2%) e l’interazione stabilita tra i partecipanti (95%) sono risultati ampiamente positivi (**Rif. grafico 2**). Le poche criticità emerse sono state riscontrate in occasione della sperimentazione di testi narrativi presso il museo Vincenzo Vela e dell’esplorazione tattile nell’ambito della manifestazione WOP ART. Un’unica persona, vedente, giudica come “molto scarsi” il clima e le competenze espresse in occasione dell'attività incentrata sui testi narrativi. Non vi sono differenze significative tra partecipanti con problemi di vista e vedenti.


Per 9 partecipanti su 10 l’obiettivo raggiunto in misura maggiore con le sperimentazioni è stato quello di far riflettere sull'accessibilità di tutti all'arte (95,2%), così come di far scoprire un'opera d'arte visiva attraverso un'esperienza non solo visiva (93%) e di aver individuato pratiche da riproporre anche in altri musei (92,2%).


Per un numero di partecipanti di poco minore, le sperimentazioni hanno proposto soluzioni in grado di rendere accessibili le opere d’arte alle persone con disabilità visive (87,1%), affrontando efficacemente la complessità della sfida (82.4%), considerando opere d’arte adeguate alla sperimentazione (81.2%) rispondendo ai bisogni e alle aspettative del pubblico cieco e ipovedente (78,8%)(**Rif. grafico 3**). 


E per concludere, le tre parole più scelte dai partecipanti per descrivere l’esperienza appena vissuta sono state: interessante (38), coinvolgente (26), emozionante (22).

----

Docs: 

- 
  doc_title: Questionario
  doc: questionario-di-valutazione-atelier.pdf

----

Main-image: 8_atelier_cedri.jpg

----

Movie: 

----

Alt-video: 

----

Gallery: 

- tabella_1.png
- grafico_2.png
- grafico_3.png

----

Ext-link: 

----

Ext-link-desc: 